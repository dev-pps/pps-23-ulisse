# Retrospettiva

Al termine dello sviluppo del progetto il team si ritiene complessivamente soddisfatto del lavoro svolto, del risultato ottenuto e delle scelte chiave effettuate per superare situazioni di criticità. Di seguito sono riportate alcune considerazioni a posteriori rispetto all'adozione della metodologia SCRUM.
Durante il progetto, è stata adottata la scelta di sprint della durata di una settimana, con l’obiettivo di rendere il processo di sviluppo più efficiente. Tuttavia, questa decisione ha avuto l’effetto opposto, generando una maggiore pressione sul team, dato che il tempo limitato per completare i task ha portato ad prendere scelte di design più approssimative e ad un accumulo di debito tecnico. Questo evidenzia come, anche in un contesto agile, una pianificazione solida e una progettazione accurata siano essenziali per ridurre il rischio di produrre codice di bassa qualità o difficile da integrare.

D’altra parte, il processo di sviluppo adottato ha favorito la collaborazione e la comunicazione costante tra i membri del team, migliorando la sinergia del gruppo. Questo aspetto è stato particolarmente importante considerando che si trattava della prima esperienza di lavoro insieme.

Un contributo significativo alla gestione del progetto è stato dato anche dagli strumenti utilizzati, che hanno supportato il flusso di lavoro e migliorato l’organizzazione complessiva.

Per sfruttare appieno la metodologia SCRUM è fondamentale avere una solida esperienza nello sviluppo software, in modo da definire task più strutturati, tenendo conto delle loro dipendenze. Trovare il giusto equilibrio tra l’indipendenza dei task e la loro capacità di integrazione è cruciale per garantire un flusso di lavoro coerente e un prodotto sempre funzionante e aggiornato.

In conclusione, questa esperienza SCRUM ha rafforzato la coesione del team e la capacità di affrontare le sfide in modo agile ed efficace. Le lezioni apprese saranno preziose per ottimizzare ulteriormente il processo di sviluppo nei futuri progetti.

